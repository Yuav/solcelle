\section{Konklusjon}

Oppsettet fra tidligere har store tap for bølgelengder rundt 1550nm, eller 0,8eV som er relatert til dislokasjoner og defekter for multikrystallinsk silisium. Ved å sette opp en parallell veibane til bruk for disse bølgelengdene kommer det fram over tre ganger så mye lys til spektrometeret, enn gjennom det gamle oppsettet ved 1540nm. Det er observert en posisjonsavhengighet på spekteret. Ytterpunktene befinner seg i et såkalt bra område, og et dårlig område med defekter og dislokasjoner.

Nye målinger på et bra område viser en karakteristikk som stemmer bra med tidligere publikasjoner, og viser kjente fotoluminescens spekter. 

Nye målinger for et dårlig område får fram et spekter som er relatert til dislokasjonslinjer. Det er kun D3 og D4 linjer som er synlige, D1 og D2 er ikke observert. Årsaken til fraværet av D1 og D2 er ikke kjent, og bør undersøkes nærmere. Det samme gjelder antydning til en ukjent karakteristikk med energi rett under D4 linja. Det er også kommet fram en topp som relateres til elektron-hull droplet, som ikke er synlig for et bra område. Spekteret med dislokasjonslinjer har ikke vært synlig tidligere ved denne labben. Proskjektet er i så måte et steg framover.