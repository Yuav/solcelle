\section{Introduksjon}

Solceller er antatt å dominere energisektoren de neste hundre år. For at dette skal bli tilfelle trengs det billige og effektive solceller. Multikrystallinsk silisium er materialet som har mest potensiale for å oppnå dette. Det er billig å produsere, men har også relativt lav utnyttelse av solenergien. Derfor er det viktig å nøyaktig kunne identifisere kilder til tap, og forstå virkemåten til slike materialer. 

Det er oppdrettet et laboratorium for å kunne gjøre målinger på slike celler ved hjelp av fotoluminisens på ekstremt lave temperaturer. Tidligere målinger av multikrystallinsk silisium på dette laboratoriet viser deler av et spekter som er å finne på tilsvarende målinger (f.eks \cite{tarasov00}), men deler av tapsspekteret som var forventet dukket ikke opp. Dette prosjektet fokuserer på hva som er årsaken til dette avviket, og hvordan det kan utbedres. I tillegg til det er det fokusert på virkemåte til solceller, og kilder til tap i multikrystallinsk silisium.