%\section*{Sammendrag}

Tidligere fotoluminiscens målinger gjort av Sintef på multikrystallinsk silisium mangler såkalte D-Linjer, som relaterer seg til dislokasjonslinjer og defekter for multikrystallinsk silisum. Disse defektene er kilder til tap for solceller. Det viser seg at det er flere kilder til tap i laboppsettet som ble tatt i bruk for bølgelengder rundt 1550nm, eller 0,8eV. Det er disse bølgelengdene som er mest interesante med tanke på å kunne karakterisere tap i en prøve med silisium. Ved å utbedre laboppsettet fikk man mer enn tre ganger så mye lys på bølgelengde 1530nm fram til spektrometeret.

Ved å se på ulike posisjoner på en prøve av multikrystallinsk silisium er det påvist en posisjonsavhengighet på spekteret. Ytterpunktene på disse posisjonene er i et såkalt bra område, og et dårlig område. Et dårlig område har kilder til tap, som defekter, mens et bra område hovedsaklig består av intrinsikk silisium.

Nye målinger gjort på en prøve med multikrystallinsk silisium ved lavtemperatur viser et spekter med dislokasjonslinjer, som ikke har vært observert ved hjelp av det gamle oppsettet. Det er også kommet fram en topp som kan være relatert til forurensinger fra bor. Linjene som er omtalt som D3 og D4 kommer til syne. Linjene som omtales som D1 og D2, blir ikke observert. Årsaken til manglende D1 og D2 linjer er ikke kjent.