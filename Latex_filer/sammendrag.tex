%\section*{Sammendrag}

Det er nyttig å kunne karakterisere ulike former for tap i solcellematerialer, slik at det er mulig å forbedre dem. En måte å gjøre dette på er målinger basert på fotoluminiscens. Tidligere fotoluminiscens målinger gjort av Sintef på multikrystallinsk silisium mangler såkalte D-Linjer, som relaterer seg til dislokasjonslinjer og defekter for multikrystallinsk silisum. Disse defektene er kilder til tap for solceller. Årsaken til at ikke disse linjene er observert antas å ha med tap i selve labutstyret å gjøre.

Det viser seg at det er flere kilder til tap i laboppsettet som ble tatt i bruk, for bølgelengder rundt 1550nm, eller 0,8eV. Det er disse bølgelengdene som er mest interesante med tanke på å kunne karakterisere tap i en prøve med silisium \cite{tarasov00}. Ved å utbedre laboppsettet kom det mer enn tre ganger så mye lys på bølgelengde 1530nm fram til spektrometeret.

Ved å se på ulike posisjoner på en prøve av multikrystallinsk silisium er det observert en posisjonsavhengighet på spekteret. Ytterpunktene på disse posisjonene er i et såkalt bra område, og et dårlig område. Et dårlig område har kilder til tap, som defekter, mens et bra område hovedsaklig består av intrinsikk silisium.

Nye målinger er gjort på en prøve med multikrystallinsk silisium ved lavtemperatur. For et dårlig område vises et spekter med dislokasjonslinjer, som ikke har vært observert ved hjelp av det gamle oppsettet. D-linjene som er omtalt som D3 og D4 kommer til syne, samt antydning til en ukjent karakteristikk ved 0,98eV. Linjene som omtales som D1 og D2, blir ikke observert. Årsaken til manglende D1 og D2 linjer er ikke kjent. For et bra område stemmer spekteret mye bedre med forventede verdier \cite{davies88}.